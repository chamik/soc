\chapter*{Úvod}
\addcontentsline{toc}{chapter}{Úvod} % přidá položku úvod do obsahu

Jako kdyby to bylo včera, když jsem pár let zpátky u nás na gymnáziu podstoupil takzvaný \enquote{rozřazovák}. Program, ve kterém jsme pracovali, byl zastaralý už jen od pohledu a šel triviálně rozbít -- taky si dobře vzpomínám, jak do dveří vtrhla učitelka angličtiny a začala hubovat spolužáka, \textit{proč ten test odevzdal třikrát?}

Program nakonec přestal fungovat úplně. Od té doby se poslechová část dělá na papír a zbytek na počítači, což je nepohodlné nejen pro žáky, ale hlavně pro učitele. Rozhodl jsem se ho tedy přetvořit. Ani tak z dobré vůle, jako spíše z čistě pragmatického důvodu:~špatný software mě frustruje; ještě o to více, když je využíván ve výukové sféře.

Mým cílem je vytvořit program, který dokáže spolehlivě otestovat desítky lidí naráz a výsledky automaticky zpracovat. Měl by používat nejmodernější volně dostupné technologie, být intuitivní a hlavně život žákům i učitelům usnadnit, ne naopak.

V této práci se proto chci soustředit nejen na problematiky vývoje moderní webové aplikace, ale i na myšlenky a postupy za celým jejím designem. Při troše štěstí bude tento program ještě dlouhá léta dobře sloužit, než také podlehne digitálnímu stáří.